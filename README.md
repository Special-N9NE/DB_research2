امیرحسین بیگدلی

## Cache Server 

شرکت هایی که ارائه دهنده اینترنت هستند (ISP) برای اینکه در پهنای باند خود صرفه جویی کنند، وقتی شما ادرس سایتی را وارد میکنید و وارد آن میشوید ، نتایج را در Cache Server ذخیره میکنند. این ذخیره کردن اطلاعات باعث میشود در صورتی که دردوباره به این سایت برگردید از اطلاعات ذخیره شده استفاده کنید و دیگر نیازی به درخواست زدن برای اطلاعات از سایت نباشد. این فرایند موجب بالا رفتن سرعت لود برای شما میشود اما از طرفی شما بروز ترین اطلاعات را دریافت نخواهید کرد زیرا هم اکنون از اطلاعاتی استفاده میکنید که مدتی پیش در Cache Server برای شما ذخیره شده اند.
## Logstash 

ابزار Logstash یک ابزار متن‌باز برای جمع‌آوری، پردازش و ارسال داده‌ها از منابع مختلف است. با این ابزار میتوان لاگ ها را از برنامه ها ، دیتابیس ها و غیره دریافت کرد و روی آن ها پردازش هایی مانند فیلتر کردن ، تبدیل اطلاعات و عملیات دیگر انجام داد و پس از آن نتایج بدست آمده را به دیتابیس ها یا جاهای مختلف دیگر ارسال کرد. Logstash کاربر مهم و گسترده ای در امنیت دارد و در موارد مختلفی مانند سیستم های تشخیص نفوذ، سیستم های کنترل دسترسی و داده های امنیتی فایروال مورد استفاده قرار میگیرد.

## Data Warehouse

انبار داده یا Data Warehouse یک مخزن یا پایگاه داده رابطه ای از منابع مختلف است که به منظور تجزیه و تحلیل داده ها و کمک به فرایند تصمیم گیری در یک سازمان طراحی شده است. اطلاعاتی که در انبار داده وجود دارند برای تجزیه و تحلیل بهینه شده اند تا کار تصمیم گیری را برای مدیران و تحلیلگران سیستم آسان کنند. یکی از ویژگی های اصلی انبار داده خاصیت یکپارچگی است به این معنی است که انبار داده اطلاعات را از منابع مختلف دریافت میکند و آن ها را باهم سازگار و یکپارچه میکند. یکی دیگر از ویژگی های اصلی انبارداده زمان محوری است یعنی داده ها دارای مهر زمانی هستند تا کاربران بتوانند روند ها را در طول زمان بررسی کنند.
